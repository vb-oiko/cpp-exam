Загальна специфікація. Побудувати класи «Фігура» та «Позиція на шахівниці» з врахуванням необхідності приховування даних, з використанням конструкторів; динамічних полів, деструктору; функцій-селекторів для доступу окремо до кожного поля, дві функції для виведення на екран інформації. Тип «Позиція на шахівниці» визначити як клас, що містить: закриті поля з координатами точки, значення яких відповідатимуть нумерації шахового поля. Тип «Фігура» визначити як клас, що містить: закриті поля з позицією на шахівниці відповідного типу та реалізоване у вигляді символьного рядка довільної довжини поле з назвою кольору; передбачити функцію «хід» на одну позицію в одному з чотирьох напрямків; решту функцій реалізувати відповідно загальним вимогам. Для об’єкту типу «Фігура»  вивести інформацію про них у повному та скороченому вигляді.

Для створення об’єкта з використанням конструктора з параметрами, дані для нього уводити з клавіатури.

Для базового класу – «Фігура», створити похідні класи:  «кінь», «пішак»; додаткові поля – порядковий номер, ознака чи своя половина поля; «ферзь» зі своїми методами «хід» і «удар». 

Перевизначити арифметичний оператор “++” для класів «кінь» та «пішак» з переходом до наступної позиції (логіку визначити самостійно); оператори порівняння “==” визначити для усіх похідних класів за положенням на дошці; оператори форматного уведення-виведення – для класу «Позиція на шахівниці».

Описати клас «Партія», у якому передбачити поле з прізвищами гравців, поточною кількістю фігур і їх переліком у вигляді динамічного масиву об’єктів типу «Фігура». Передбачити конструктори, деструктор і усі функції, які вважаєте за доцільне. Обов’язково визначити оператор індексації для доступу до інформації про фігуру. У класах «Кінь» та «Пішак» передбачити можливість перетворення типу до об’єкту типу «Фігура» і навпаки. Функцію print() з виведенням скороченої інформації у класах «Фігура» та усіх похідних переробити на віртуальну. Реалізувати шаблон функції для видалення елемента контейнера.
