## Загальна специфікація. 

Побудуйте аналітичну діаграму класів, яка характеризує об’єктно-орієнтовану модель запропонованої задачі. Наведіть оголошення класів з описом їхніх полів та методів відповідно до варіанту завдання.

У кожному класі, який визначається, необхідно передбачити:
- конструктори умовчання, з параметрами та копіювання;
- деструктор;
- функції-селектори для доступу окремо до кожного поля;
- функції-модифікатори окремо для кожного з полів;
- функцію для виведення на екран інформації про поточний стан об’єкта.

Реалізації всіх методів припустимо подати у скороченому вигляді без перевірки коректності вхідних параметрів. Значення для аргументів конструктора з параметрами передбачити через введення з клавіатури. Реалізації функцій-селекторів, функцій-модифікаторів та функцій для виведення інформації можна навести тільки для будь-якого одного класу.

Побудуйте демонстраційний тестовий приклад, оформлений у методі main(), у межах якого створіть три об’єкти вказаного типу (для демонстрації виклику кожного конструктора). При виконанні завдання обов’язково дотримуйтесь основних принципів ООП.

Клас Date вважати уже визначеним, оголошення і реалізацію надавати не потрібно!

## Постановка задачі. 

Тип «Вид» визначте як перерахування (enum) із значеннями полів «натуральне», «ціле», «дійсне», «комплексне».

Тип «Число» визначте як клас, який містить:
- поле для зберігання модуля числа;
- поле типу «Вид»;
- усі необхідні методи, реалізовані відповідно до загальних вимог.

Тип «Комплексне число» визначте як клас, похідний від типу «Число», який містить:
- поля для зберігання дійсної та уявної частини числа;
- встановлене значення для поля типу «Вид» як «комплексне»;
- оператор порівняння двох комплексних чисел за модулем;
- перевантаження оператора виведення на екран для зображення запису комплексного числа в алгебраїчній формі;
- усі необхідні методи, реалізовані відповідно до загальних вимог.

Тип «Множина» визначте як клас, який містить:
- набір об’єктів типу «Комплексне число»;
- функцію для додавання нового числа;
- функцію виведення всіх чисел, по модулю більших за задане значення, яке передане до цієї функції як параметр;
- усі інші необхідні методи, реалізовані відповідно до загальних вимог.

## Демонстраційний приклад. 

Створіть об’єкти типу «Множина» відповідно до загальних вимог, за потреби — окремі допоміжні об’єкти інших типів. Продемонструйте роботу кожного з методів, описаних у цьому класі. 
