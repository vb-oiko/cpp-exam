Загальна специфікація. Побудувати класи «Власник» та «Земельна ділянка» з урахуванням необхідності приховування даних. За потреби передбачити реалізацію конструкторів, деструкторів,  функцій-селекторів для доступу окремо до кожного поля. Для створення об’єкта з використанням конструктора з параметрами, дані для нього уводити з клавіатури. Тип «Власник» визначити як клас, що містить реалізовані у вигляді символьних рядків довільної довжини закриті поля з прізвищем, ім’ям та телефоном; реалізовані відповідно загальним вимогам функції.

Тип «Земельна ділянка» визначити як клас, що містить закрите поле з інформацією про власника; реалізоване у вигляді символьного рядка довільної довжини закрите поле з назвою населеного пункту; числові поля, що визначають розташування ділянки; усі функції реалізувати відповідно загальним вимогам. У тестовому прикладі створити об’єкти обох типів відповідно загальним вимогам і вивести інформацію про них у повному та скороченому вигляді.

На основі базового класу «Земельна ділянка» створити похідні класи  «Сільськогосподарського призначення» додаткові поля – тип ґрунту, рік останньої рекультивації, «Під забудову» додаткові поля – доступність інженерних мереж, віддаленість від населеного пункту, вартість будівництва. У тестовому прикладі створити об’єкти похідних типів.

Перевантажити арифметичні оператори “++” та“+=” для класу «Під забудову» за вартістю будівництва; оператор порівняння “<” для «Під забудову» за вартістю будівництва; оператори порівняння “==” за усіма полями для класу «Власник»; оператори форматного уведення-виведення – для класів «Власник» та «Земельна ділянка»

Описати клас «Населений пункт», у якому передбачити поле з назвою, динамічний масив об’єктів типу «Земельна ділянка» та розмірністю цього масиву. Передбачити конструктори, деструктор і усі функції, які вважаєте за доцільне. Обов’язково визначити оператор індексації для доступу до інформації про земельну ділянку. Для класу «Під забудову» передбачити можливість перетворення типу до об’єкту базового і навпаки.

Функцію print() у класах «Земельна ділянка» та усіх похідних переробити на віртуальну.

Реалізувати шаблон функції для злиття елементів двох відсортованих контейнерів шляхом збільшення розміру одного з них і видалення другого так, щоб не порушити відсортованості. Контейнер – список. Відсортованість початкових значень не перевіряти. Скористатись визначеним для типу параметра оператором порівняння «<». Для порівняння передбачити можливість використання відповідної шаблонної функції.
