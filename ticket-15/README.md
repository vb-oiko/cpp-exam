Загальна специфікація. Побудувати класи «Розташування» та «Кліматичні умови» з врахуванням необхідності приховування даних, з використанням конструкторів; динамічних полів, деструктору; функцій-селекторів для доступу окремо до кожного поля, дві функції для виведення на екран інформації. Тип «Розташування» визначити як клас, що містить: закриті числові поля з двома координатами та порядковим номером; усі функції реалізувати відповідно загальним вимогам. Тип «Кліматичні умови» визначити як клас, що містить закриті числові поля із значеннями температури, освітленості, вологості та кислотності ґрунту; усі функції реалізувати відповідно загальним вимогам. У тестовому прикладі створити об’єкти типу «Кліматичні умови» відповідно загальним вимогам і вивести інформацію про них у повному та скороченому вигляді.

На основі базового класу  «Кліматичні умови», похідні «кліматичні умови в теплиці» додаткові поля – оптимальні кліматичні умови, допуски; «кліматичні умови на городі» додаткові поля – критичний рівень вологості, критичні рівні кислотності, розташування як об’єкт відповідного типу; визначити функцію show(): для базового – поточний стан, для похідних – виводити тільки ті значення, які перевищують критичні, і розмір цього перевищення. У тестовому прикладі створити об’єкти похідних типів

Перевантажити арифметичні оператори “––” та “++”для класу «Кліматичні умови» за рівнем вологості; оператор порівняння “<” для «Кліматичні умови» за вологістю; оператори порівняння “==” за усіма полями для класу «Кліматичні умови»; оператори форматного уведення-виведення – для класів «Кліматичні умови» та «Розташування».

Описати клас «Прогноз», у якому передбачити поле з номером, динамічний масив об’єктів типу «Кліматичні умови» та розмірністю цього масиву. Передбачити конструктори, деструктор і усі функції, які вважаєте за доцільне. Обов’язково визначити оператор індексації для доступу до інформації про кліматичні умови. Для одного з похідних класів передбачити можливість перетворення типу до об’єкту базового і навпаки. Функцію з виведенням скороченої інформації у класах «Кліматичні умови» та усіх похідних переробити на віртуальну Реалізувати шаблон функції для перевірки відсортованості елементів контейнера. Скористатись визначеним для типу параметра оператором порівняння. Для порівняння передбачити можливість використання відповідної шаблонної функції.
