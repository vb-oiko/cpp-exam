## Загальна специфікація. 

Побудуйте аналітичну діаграму класів, яка характеризує об’єктно-орієнтовану модель запропонованої задачі. Наведіть оголошення класів з описом їхніх полів та методів відповідно до варіанту завдання.

У кожному класі, який визначається, необхідно передбачити:
- конструктори умовчання, з параметрами та копіювання;
- деструктор;
- функції-селектори для доступу окремо до кожного поля;
- функції-модифікатори окремо для кожного з полів;
- функцію для виведення на екран інформації про поточний стан об’єкта.

Реалізації всіх методів припустимо подати у скороченому вигляді без перевірки коректності вхідних параметрів. Значення для аргументів конструктора з параметрами передбачити через введення з клавіатури. Реалізації функцій-селекторів, функцій-модифікаторів та функцій для виведення інформації можна навести тільки для будь-якого одного класу.

Побудуйте демонстраційний тестовий приклад, оформлений у методі main(), у межах якого створіть три об’єкти вказаного типу (для демонстрації виклику кожного конструктора). При виконанні завдання обов’язково дотримуйтесь основних принципів ООП.

Клас Date вважати уже визначеним, оголошення і реалізацію надавати не потрібно!

## Постановка задачі. 

Тип «Категорія» визначте як перерахування (enum) із значеннями полів «седан», «універсал», «пікап», «кабріолет».

Тип «Водій» визначте як клас, який містить:
- поля з ім’ям, прізвищем та типу Date з датою отримання водійського посвідчення;
- оператор форматного виведення на екран інформації про водія;
- усі необхідні методи, реалізовані відповідно до загальних вимог.

Тип «Транспортний засіб» визначте як клас, який містить:
- поле з VIN-кодом кузова транспортного засобу як його ідентифікатор;
- поле типу Date з датою першої реєстрації транспортного засобу;
- усі необхідні методи, реалізовані відповідно до загальних вимог.

Тип «Автомобіль» визначте як клас, похідний від типу «Транспортний засіб», який містить:
- поле типу «Категорія»;
- список з переліком водіїв, яким дозволено керувати цим автомобілем;
- функцію для додавання нового водія;
- функцію для видалення існуючого водія;
- функцію для виведення на екран інформації про водія автомобіля, який отримав водійське посвідчення найпізніше;
- перевантаження оператора «*» для заміни переліку водіїв поточного автомобіля на тих, хто має право керування іншим вказаним автомобілем; 
- усі інші необхідні методи, реалізовані відповідно до загальних вимог.

## Демонстраційний приклад. 

Створіть об’єкти типу «Автомобіль» відповідно до загальних вимог, за потреби — окремі допоміжні об’єкти інших типів. Продемонструйте роботу кожного з методів, описаних у цьому класі.

