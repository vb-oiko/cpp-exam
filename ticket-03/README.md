Загальна специфікація. Побудувати класи «Автор» та «Книга» з врахуванням необхідності приховування даних, з використанням конструкторів; динамічних полів, деструктору; функцій-селекторів для доступу окремо до кожного поля, дві функції для виведення на екран інформації. Тип «Автор» визначити як клас, що містить закриті поля з ім’ям та прізвищем, реалізовані у вигляді символьних рядків довільної довжини, усі функції реалізувати відповідно загальним вимогам. Тип «Книга» визначити як клас, що містить: реалізовані у вигляді символьних рядків довільної довжини закриті поля із назвою і кодом УДК, поле з інформацією про автора, числові поля з роком видання та кількістю сторінок; усі функції реалізувати відповідно загальним вимогам. У тестовому прикладі створити об’єкти типу «Книга» відповідно загальним вимогам і вивести інформацію про них у повному та скороченому вигляді.

На основі базового класу «Книга», створити похідні класи «книга в бібліотеці», додаткові поля – інвентарний номер, ознака наявності, кому видана, вартість, «книга в магазині», додаткові поля – відпускна ціна, кількість екземплярів. У тестовому прикладі створити об’єкти похідних типів

Перевантажити арифметичні оператори “+” та “++”для класу «Книга в магазині» за кількістю екземплярів; оператор порівняння “<” для «Книга в бібліотеці» за ціною; оператори порівняння “==” за усіма полями для класу «Книга»; оператори форматного уведення-виведення – для класів «Автор» та «Книга».

Описати клас «Бібліотека», у якому передбачити поле з номером, динамічний масив об’єктів типу «Книга в бібліотеці» та розмірністю цього масиву. Передбачити конструктори, деструктор і усі функції, які вважаєте за доцільне. Обов’язково визначити оператор індексації для доступу до інформації про книгу. Для одного з похідних класів передбачити можливість перетворення типу до об’єкту базового і навпаки.

Функцію з виведенням скороченої інформації у класах «Книга» та усіх похідних переробити на віртуальну. Реалізувати шаблон функції для пошуку першого входження значень N перших елементів одного контейнера до складу другого контейнера. Елементи мають бути розташовані підряд.
