Загальна специфікація. Побудувати класи «Виробник» та «Товар» з врахуванням необхідності приховування даних, з використанням конструкторів; динамічних полів, деструктору; функцій-селекторів для доступу окремо до кожного поля, дві функції для виведення на екран інформації.

Тип «Виробник» визначити як клас, що містить реалізовані у вигляді символьних рядків довільної довжини закрите поле з назвою фірми, адресою та контактним телефоном, числове поле з періодом гарантійного обслуговування; усі функції реалізувати відповідно загальним вимогам. Тип «Товар» визначити як клас, що містить реалізоване у вигляді символьного рядка довільної довжини закрите поле з назвою, числове поле з вартістю та поле з інформацією про виробника; усі функції реалізувати за потреби. У тестовому прикладі створити об’єкти обох типів відповідно загальним вимогам і вивести інформацію про них у повному та скороченому вигляді.

На основі базового класу «Товар», створити похідний від нього – «виготовлений товар», додаткові поля – дата виготовлення та кількість,  похідний від «виготовленого товару» – «проданий товар», додаткові поля –шифр партії (складається з дати виготовлення і порядкового номера), дата продажу, кількість одиниць в партії, визначити функцію print() для кожного класу з різною реалізацією (назва і категорія). У тестовому прикладі створити об’єкти похідних типів.

Перевизначити арифметичні оператори “+=” та “++”для класу «виготовлений товар» за кількістю; оператор порівняння “<” для «виготовлений товар» за кількістю; оператори порівняння “==” за усіма полями для класів «Виробник» та «Товар»;  оператори форматного уведення-виведення – для класів «Виробник» та «Товар». Описати клас «Склад», у якому передбачити поле з номером, динамічний масив об’єктів типу «Товар» та розмірністю цього масиву. Передбачити конструктори, деструктор і усі функції, які вважаєте за доцільне. Обов’язково визначити оператор індексації для доступу до інформації про товар. Для класу «Виготовлений товар» передбачити можливість перетворення типу до об’єкту базового і навпаки.

Функцію print() у класах «Товар» та усіх похідних переробити на віртуальну. Реалізувати шаблон функції для визначення збіг значень перших N елементів двох контейнерів. Скористатись визначеним для типу параметра оператором порівняння «==». Для порівняння передбачити можливість використання відповідної шаблонної функції.
