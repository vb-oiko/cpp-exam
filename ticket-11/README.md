Загальна специфікація. Побудувати класи «Адреса» та «Майстерня» відповідно варіанту з урахуванням необхідності приховування даних. Тип «Адреса» визначити як клас, що містить закриті поля з назвою населеного пункту та вулиці, реалізовані у вигляді символьних рядків довільної довжини; поле номер будинку як ціле число. За потреби передбачити реалізацію конструкторів, деструкторів,  функцій-селекторів для доступу окремо до кожного поля. Для створення об’єкта з використанням конструктора з параметрами, дані для нього уводити з клавіатури. Тип «Майстерня» визначити як клас, що містить реалізоване у вигляді символьного рядка довільної довжини закрите поле з назвою фірми, контактним телефоном та адресою. У тестовому прикладі створити об’єкти обох типів відповідно загальним вимогам і вивести інформацію про них у повному та скороченому вигляді.

Від базового класу «Майстерня» створити похідні класи «Ательє індпошиву», в якому передбачити додаткові поля – кількість видів робіт, можливість виїзду до замовника, середня вартість робіт, для класу «Автомайстерня» додаткові поля – клас автомобілів, рейтинг, кількість персоналу. У тестовому прикладі створити об’єкти похідних типів.

Перевантажити арифметичні оператори “++”для класу «Ательє індпошиву» за кількістю видів робіт; оператор порівняння “<” для «Автомайстерня» за рейтингом; оператори порівняння “==” за усіма полями для класів «Адреса» та «Майстерня»; оператори форматного уведення-виведення – для класів «Адреса» та «Майстерня».

Описати клас «Населений пункт», у якому передбачити поле з назвою, динамічний масив об’єктів типу «Майстерня» та розмірністю цього масиву. Передбачити конструктори, деструктор і усі функції, які вважаєте за доцільне. Обов’язково визначити оператор індексації для доступу до інформації про майстерню. Для класу «Автомайстерня» передбачити можливість перетворення типу до об’єкту базового і навпаки. Функцію print() у класах «Майстерня» та усіх похідних переробити на віртуальну. Реалізувати шаблон функції для обміну мінімального та максимального елементів контейнера.
