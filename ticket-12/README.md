Загальна специфікація. Побудувати класи «Видавець» та «Видання» з врахуванням необхідності приховання даних. За потреби передбачити реалізацію конструкторів, деструкторів,  функцій-селекторів для доступу окремо до кожного поля. Для створення об’єкта з використанням конструктора з параметрами, дані для нього уводити з клавіатури. Тип «Видавець» визначити як клас, що містить реалізоване у вигляді символьного рядка довільної довжини закрите поле з назвою фірми, контактним телефоном та адресою. Тип «Видання» визначити як клас, що містить приховане поле з назвою, реалізоване у вигляді символьного рядка; приховане поле з інформацією про видавця; приховані числові поля з вартістю, кількістю сторінок та кодом використаного паперу; функції реалізувати відповідно загальним вимогам. У тестовому прикладі створити об’єкти обох типів відповідно загальним вимогам і вивести інформацію про них у повному та скороченому вигляді.

Від базового класу «Видання» утворити похідні «Періодичне» додаткові поля – періодичність, категорія, наклад, «Книга» додаткові поля – тип палітурки, кількість сторінок, формат. У тестовому прикладі створити об’єкти похідних типів.

Перевантажити  арифметичні оператори для класу «Видання» “++” за кількістю сторінок та для «Періодичне» “+=” за накладом; оператор порівняння “<” для «Періодичне» за накладом; оператори порівняння “==” за усіма полями для класів «Видавець» та «Видання»; оператори форматного уведення-виведення – для класів «Видавець» та «Видання».

Описати клас «Довідник», у якому передбачити поле з назвою, динамічний масив об’єктів типу «Видання» та розмірністю цього масиву. Передбачити конструктори, деструктор і усі функції, які вважаєте за доцільне. Обов’язково визначити оператор індексації для доступу до інформації про видання. Для класу «Періодичне» передбачити можливість перетворення типу до об’єкту базового і навпаки. Функцію print() у класах «Видання» та усіх похідних переробити на віртуальну. Реалізувати шаблон функції для видалення мінімального елемента контейнера.
