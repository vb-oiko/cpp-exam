Загальна специфікація. Побудувати да класи «Організатор» та «Екскурсія» з врахуванням необхідності приховування даних, за потреби передбачити реалізацію конструкторів, деструкторів,  функцій-селекторів для доступу окремо до кожного поля. Для створення об’єкта з використанням конструктора з параметрами, дані для нього уводити з клавіатури. Тип «Організатор» визначити як клас, що містить реалізоване у вигляді символьного рядка довільної довжини закрите поле з назвою фірми, контактним телефоном та адресою та числове поле, що визначатиме наявність пільги; усі функції реалізувати за потреби.

Тип «Екскурсія» визначити як клас, що містить закриті поля з назвою та місцем проведення екскурсії, реалізовані у вигляді символьного рядка; закриті поля типу «Організатор» та цілі – вартість та наявність пільг; функції реалізувати відповідно вказаним вище вимогам.

У тестовому прикладі створити об’єкти обох типів відповідно загальним вимогам і вивести інформацію про них у повному та скороченому вигляді.

На основі базового класу «Екскурсія», утворити похідні «Пішохідна» додаткові поля – довжина маршруту, категорія, пункт закінчення, «Автобусна» додаткові поля – тип автобусу, розмір групи, номер автобусу. У тестовому прикладі створити об’єкти похідних типів. 

Перевантажити арифметичні оператори “++” та“+=” для класу «Екскурсія» за вартістю; оператор порівняння “<” для «Екскурсія» за вартістю; оператори порівняння “==” за усіма полями для класів «Організатор» та «Екскурсія»;  оператори форматного уведення-виведення – для класів «Організатор» та «Екскурсія».

Описати клас «Тур», у якому передбачити поле з назвою, динамічний масив об’єктів типу «Екскурсія» та розмірністю цього масиву. Передбачити конструктори, деструктор і усі функції, які вважаєте за доцільне. Обов’язково визначити оператор індексації для доступу до інформації про екскурсію. Для класу «Пішохідна» передбачити можливість перетворення типу до об’єкту базового і навпаки. Функцію print() у класах «Екскурсія» та усіх похідних переробити на віртуальну. Реалізувати шаблон функції для заміни усіх елементів контейнера зі значенням val1 на значення val2.
